זינג־זשע מיר אַ לידעלע אין ייִדיש,
דערוועקן זאָל עס פֿרייד און ניט קיין חידוש,
אַז אַלע ― גרויס און קליין,
זאָלן עס פֿאַרשטיין,
פֿון מויל צו מויל דאָס לידעלע זאָל גיין.

## רעפֿרען:
שפּיל, שפּיל, כלי־זמרל שפּיל,
ווייסט דאָך, וואָס איך מיין און וואָס איך וויל.
שפּיל, שפּיל, אַ לידעלע פֿאַר מיר,
שפּיל אַ לידעלע מיט האַרץ און מיט געפֿיל.

אַ לידעלע אָן זיפֿצן און אָן טרערן,
שפּיל אזוי, אַז אַלע זאָלן הערן.
אַז אַלע זאָלן זען,
איך לעב און זינגען קען,
שענער נאָך און בעסער, ווי געווען.

לאָמיר זינגען ס׳לידעלע צוזאַמען,
ווי גוטע פֿרײַנד, ווי קינדער פֿון איין מאַמען.
מײַן איינציקער פֿאַרלאַנג:
ס׳זאָל קלינגען פֿרײַ און פֿראַנק
אין אַלעמענס געזאַנג אויך מײַן געזאַנג!

שפּיל זשע מיר אַ לידעלע פֿון שלום,
זאָל שוין זײַן שלום נישט זײַן קיין חלום,
אַז פֿעלקער גרויס און קליין,
זאָלן קענען זיך פֿאַרשטיין ―
אָן קריגן און מלחמות זיך באַגיין!
