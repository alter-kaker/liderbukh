אַפֿן פּריפּעטשיק ברענט אַ פֿײַרל, 
און אין שטוב איז הײס, 
און דער רבי לערנט קלײַנע קינדערלעך 
דעם אלף־בית. 

*רעפֿרען:*
זאָגט זשע קינדערלעך, געדענקט זשע, טײַערע, 
װאָס איר לערנט דאָ, 
זאָגט זשע נאָך אַ מאָל און טאַקע נאָך אַ מאָל: 
קמץ־אלף אָ!  

לערנט קינדערלעך, האָט ניט מורא, 
יעדער אָנהײב איז שװער. 
גליקליך איז דער ייִד װאָס לערנט תורה 
װאָס דאַרפֿן מיר נאָך מער?  

אַז איר װעט, קינדערלעך, עלטער װערן, 
װעט איר אלײן פֿאַרשטײן, 
װיפֿל אין די אותיות ליגן טרערן, 
און װי פֿיל געװײן.  

לערנט קינדערלעך, מיט גרױס חשק 
אַזױ זאָג איך אײך אָן, 
װער ס'װעט בעסער פֿון אײך קענען עברי 
דער באַקומט אַ פֿאָן. 

אַז איר װעט, קינדערלעך, דעם גלות שלעפֿן 
אױסגעמוטשעט זײַן, 
זאָלט איר פֿון די אותיות כוח שעפֿן, 
קוקט אין זײ אַרײַן. 
