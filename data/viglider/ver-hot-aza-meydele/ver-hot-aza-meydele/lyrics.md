פֿון דעם הימל צוגעשיקט
אַ מתּנה מיר,
מיט אַן אוצר מיך באַגליקט
האָט גאָט אָן אַ שיעור.

ליכטיק ווערט פֿאַר מיר מײַן וועלט,
ניט פֿון זונענשיין,
קריגט מען דען פֿון אוצרות געלט,
אַ מיידעלע ווי מײַן!

ווער האָט אַזאַ מיידעלע,
אַ מלאכל אַ קליינס?
אויגן ווי צוויי שטערנדלעך,
אַ נשמהלע אַ ריינס.

ליבער גאָט, איך בעט בײַ דיר:
שיץ און היט זי אָפּ פֿאַר מיר!
וואַך איבער מײַן מיידעלע
אַ מיידעלע אַ קליינס!…

## רעציטאַציע
ווען וואַלקנס כמאַרעס פֿיל
פֿאַרשטעלן מיר מיט לעבנס ציל
ביסטו מײַן זונען שײַן ― מײַן מיידעלע
ווען פֿרײַנד האַלטן זיך אין גרויסן
זאָלן זיי מיר פֿאַרשטויסן
אַבי איך האָב דיך ― מײַן מיידעלע
ווען איך וועל ווערן אַלט און שוואַך
געדענק מײַן קינד, געדענק איין זאַך
אַז איך האָב גאָר אַ מיידעלע
אַ מיידעלע אָ קליינס.
