# אין אַלע גאַסן

אין אַלע גאַסן װו מען גײט
הערט מען זאַבאַסטאָװקעס.
ייִנגלעך, מײדלעך, קינד און קײט
שמועסן פֿון פּריבאָװקעס.

גענוג שױן ברידער האָרעװען,
גענוג שױן באָרגן לײַען,
מאַכט אַ זאַבאַסטאָװקע,
לאָמיר ברידער זיך באַפֿרײַען!

# דאַלאָײ פּאָליצײ

ברידער און שװעסטער,
לאָמיר זיך געבן די הענט,
לאָמיר ניקאָלאַײקעלען צעברעכן די װענט!

## רעפֿרען:
הײ, הײ, דאַלאָײ פּאָליצײ!
דאַלאָי סאַמאָדערזשאַװיעץ װראַסײ!

ברידער און שװעסטער, לאָמיר זיך ניט אירצן,
לאָמיר ניקאָלײַקעלען די יאָרעלעך פֿאַרקירצן!

נעכטן האָט ער געפֿירט אַ װעגעלע מיט מיסט,
הײַנט איז ער געװאָרן אַ קאַפּיטאַליסט!

ברידער און שװעסטער, לאָמיר גײן צוזאַמען,
לאָמיר ניקאָלײַקעלע באַגראָבן מיט דער מאַמען!

קאָזאַקן, זשאַנדאַרמען, אַראָפּ פֿון די פֿערד!
דער רוסישער קײסער ליגט שױן אין דער ערד!
