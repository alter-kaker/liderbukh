שטײט אַ בחור  און ער טראַכט,
טראַכט און טראַכט אַ גאַנצע נאַכט:
װעמען צו נעמען און ניט פֿאַרשעמען,
װעמען צו נעמען און ניט פּאַרשעמען.

## רעפֿרען
טום־באַלאַ, טום־באַלאַ, טום־באַלאַלײַקע,
טום־באַלאַ, טום־באַלאַ, טום־באַלאַלײַקע!
טום־באַלאַלײַקע, שפּיל באַלאַלײַקע,
טום־באַלאַלײַקע, פֿרײלעך זאָל זײַן!

— מײדל, מײדל, כ׳װיל בײַ דיר פֿרעגן:
װאָס קאָן װאַקסן אָן רעגן?
װאַס קאָן ברענען, און ניט אױפֿהערן?
װאָס קאָן בענקען, װײנען אָן טרערן?

— נאַרישער בחור, װאָס דאַרפֿסטוּ פֿרעגן?
אַ שטײן קאָן װאַקסן, אָן רעגן.
ליבע קאָן ברענען און ניט אױפֿהערן,
אַ האַרץ קאָן בענקען, װײנען אָן טרערן.
