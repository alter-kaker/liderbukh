שטיל, די נאַכט איז אויסגעשטערנט,
און דער פֿראָסט האָט שטאַרק געברענט;
צי געדענקסטו ווי איך האָב דיך געלערנט
האַלטן אַ שפּײַער אין די האַנט?

אַ מויד אַ פּלעצל און אַ בערעט
און האַלט אין האַנט פֿעסט אַ נאַגאַן
אַ מויד מיט אַ סאַמענטענעם פּנים
היט אָפּ דעם שׂונאס קאַראַוואַן

געצילט, געשאָסן און געטראָפֿן
האָט איר קליינינקע פּיסטויל
אַן אויטאָ אַ פֿולינקן מיט וואָפֿן
פֿאַרהאַלטן האָט זי מיט איין קויל

פֿאַרטאָג פֿון וואַלד אַרויסגעקראָכן
מיט שנייגירלאַנדן אויף די האָר
געמוטיגט פֿון קליינינקן נצחון
פֿאַר אונדזער נײַעם פֿרײַען דור.
